Författaren, redaktören, professorn och privatpersonen Zacharias Topelius (1818–1898) verk tillkom under sju decennier. Författarskapet är unikt i sin omfattning och mångsidighet. 

Zacharias Topelius Skrifter är en textkritisk och kommenterad utgåva, producerad av Svenska litteratursällskapet i Finland. Utgåvan omfattar stora delar av Topelius produktion, såväl handskrifter som tryckta verk. Den digitala utgåvan är fritt tillgänglig, och många delar utkommer också i tryck.

Välkommen att bekanta dig med Topelius brev, dagböcker, historiska romaner, dikter, noveller, universitetsföreläsningar, läseböcker, bildverk och akademiska texter! När utgåvan är klar 2022 innehåller den även sagor, publicistik, dramatik, psalmer och religiösa skrifter.

Denna beta-version av utgåvan är ännu under utveckling och vi tar tacksamt emot respons!
